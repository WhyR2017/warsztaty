# Wróżenie z punktów - ordynacja w eksploracji danych

[Marcin K. Dyderski, Instytut Dendrologii Polskiej Akademii Nauk]()

## Opis warsztatu 

Warsztaty zakładają wprowadzenie do technik ordynacji - uporządkowania punktów w przestrzeni cech i redukcji wielowymiarowości do postaci zdatnej do wyrażenia za pomocą prostego wykresu. Ordynacja może być sama w sobie metodą do wykazania pewnych prawidłowości, może też jednak stanowić źródło do wyszukiwania zależności, które chcemy/musimy przedstawić później w bardziej wysublimowany sposób.

Celem warsztatów jest wskazanie możliwości zastosowania podstawowych technik ordynacyjnych do wyszukania zależności pomiędzy danymi. Planuję podczas warsztatów przeanalizować wraz z Uczestnikami trzy zbiory danych, w których będziemy szukać zależności związanych z problemem analitycznym. Oprócz tego chciałbym krótko omówić przykłady zastosowania tego typu analiz oraz najczęściej popełniane błędy.

Uczestnicy podczas warsztatów nauczą się:
1. jak przygotować dane do analiz z zastosowaniem ordynacji
2. w jaki sposób wykonać analizę głównych składowych (PCA), analizę korespondecji (CA) oraz kanoniczną analizę korespondencji (CCA) 
3. w jakich warunkach dana analiza może być zastosowana, jakie ma wady oraz jakie ma ograniczenia
4. w jaki sposób interpretować uzyskane wyniki oraz jak przedstawić je graficznie w sposób przystępny i estetyczny



## Plan warsztatu 

1. Czym jest ordynacja - wprowadzenie
2. Podział metod, zastosowania i przykłady
3. Przygotowanie danych, transformacje
4. Przypadek 1 - czym się różnią drzewa?
5. Przypadek 2 - co wpływa na naszą ocenę piwa?
6. Przypadek 3 - czym się różnią od siebie miasta?
7. Podsumowanie + informacje gdzie szukać dalej

## Wymagane pakiety 



vegan, ggplot2, gridExtra, scales

## Wymagane od uczestników umiejętności i wiedza 

Podstawowa znajomość R: operacje na data.frame'ach, macierzach i listach, umiejętność tworzenia wykresów w pakiecie ggplot2

## Wymagania wstępne do wykonania przed warsztatem 

komputer z R oraz zainstalowanymi pakietami

## Język warsztatu 

polski